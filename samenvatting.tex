In een maatschappij waar sociale media alom tegenwoordig is, zijn de
privacybezorgdheden hierrond evenzeer erg actueel. Bij het ontwikkelen van
applicaties moeten privacywetgevingen en -bezorgdheden in acht genomen worden.
Dit neemt echter niet weg dat in heel wat applicaties nog gebreken te vinden
zijn in het privacybeleid. In deze scriptie wordt de focus gelegd op het beleid
binnen de fitness-trackers. Dit zijn platformen met als doel gegevens (die
betrekking hebben op sportactiviteiten) op te slaan en weer te geven voor
andere gebruikers. Dit zijn gegevens zoals hartslag, gps-locaties, \ldots.
Sommige van deze gegevens kunnen mogelijk ongewenste informatie bevatten of
vrijgeven. De focus van deze thesis ligt op het uitbuiten van deze mogelijk
schadelijke informatie, met de nadruk op gps-locaties en andere
gps-gerelateerde data. Het grootste gevaar bij het delen van deze locaties is
het vrijgeven van locaties die je liever niet deelt met de buitenwereld, zoals
bv.\ een woonplaats.

Heel wat platformen zijn zich bewust van de mogelijke gevaren en gaan op
gelijkaardige manieren te werk om de privacy van de gebruiker te garanderen.
Dit gaat echter ten koste van gebruiksvriendelijkheid. Volgens het perspectief
van ontwikkelaars wordt de trade-off tussen privacy en gebruiksvriendelijkheid
constant gemaakt. Op de meeste platformen zoals Strava, Garmin, \ldots worden
gelijkaardige privacy features geïmplementeerd. Dit zijn features zoals het
verbergen van activiteiten voor andere gebruikers, of enkel activiteiten
weergeven voor je volgers. Maar een ander veelgebruikte techniek is gekend als
het implementeren van \textit{EPZ's} (Endpoint Privacy Zones).

Een \textit{EPZ} is een cirkel of polygoon opgezet rond een gevoelige locatie.
Deze cirkels worden opgesteld rond de gevoelige locatie, met een radius gekozen
door de gebruiker. Het centrum van de EPZ zal een willekeurig punt zijn in de
buurt van de locatie in kwestie. Deze kan niet verder dan 70\% van de radius
verwijderd zijn van de gevoelige locatie. Elk stuk van het afgelegde traject
dat binnen deze zone ligt zal worden verborgen voor de andere gebruikers.

Het verbergen van delen van de route is echter geen waterdichte implementatie.
Want bij het verbergen van deze gps-locaties, worden bijhorende gegevens niet
aangepast of mee verborgen. Bijvoorbeeld wordt de totale afgelegde afstand van
een activiteit niet aangepast. In dit onderzoek proberen we de gevoelige
locatie te achterhalen. Voorafgaand onderzoek toonde aan dat dit mogelijk is
door het gebruik van de totale duur en totale afgelegde afstanden van de
activiteiten, in combinatie met het stratenplan van het gebied. Dit soort
aanvallen worden \textit{inferentieaanvallen} genoemd. Het traject afgelegd
binnenin de EPZ kan worden afgeleid met behulp van de totale afstand van de
activiteit en de zichtbare afstand, afgelegd buiten de EPZ.\ De afstand
binnenin de EPZ kan worden gemapt op het stratennetwerk. Om zo alle mogelijke
routes te bekomen die de gebruiker kan afgelegd hebben binnenin de EPZ.\ Door
dit mechanisme toe te passen op alle activiteiten, kan een intersectie gevonden
worden die uiteindelijk de gevoelige locatie oplevert, doordat geleidelijk aan
punten zullen worden kunnen geschrapt omdat deze niet voor alle activiteiten
een mogelijk eindpunt zullen zijn. Dit punt is dan de gevoelige locatie.

In deze thesis wordt onderzoek gedaan naar mogelijke implementaties van
dergelijke inferentie-aanvallen, wanneer de afstand niet gekend is. De focus
zal hier liggen op snelheid en tempo van de activiteiten, in combinatie met
gps-punten. Deze gevolgde methode bestaat uit drie delen. In de eerste stap
zullen de gemiddelde snelheid en de totale duur worden gebruikt om de totale
afstand te berekenen. Ten tweede zullen de GPS-punten gebruikt worden om de
afgelegde afstand buiten de EPZ te berekenen. Om dit effectief te doen, moeten
smoothing- en map-matchingstrategieën uitgetest worden om de best mogelijke
resultaten te verkrijgen. Deze twee berekende waarden kunnen in de derde stap
worden gebruikt om de interferentieaanval uit te voeren. De resultaten van deze
aanval zullen worden vergeleken met de resultaten van eerdere implementaties
van dit soort aanval.

Deze methodiek kan in vele gevallen succesvol worden uitgevoerd. Met de juiste
afstemming van de parameters van het smoothing-algoritme kan een
succespercentage tot 75\% worden bereikt. Dit is lager dan eerdere
implementaties van deze aanval, wat logisch is vanwege het type gegevens dat
wordt gebruikt. Voornamelijk doordat GPS-data soms fouten bevat zoals
GPS-drift, signaalverlies, GPS bounce, zal de afstand niet altijd even
nauwkeurig berekend kunnen worden\cite{BadGPSDa19:online}. Doordat er zoveel
punten nodig zijn resulteren kleine afwijkingen op elk punt in een grote
afwijking op de berekende afstand. Maar met dit onderzoek hebben we kunnen
aantonen dat een dergelijke aanval mogelijk is en een aanzienlijke
nauwkeurigheidsscore behaalt, ondanks het ontbreken van de totale afstand.

\textbf{Kernwoorden}: gps-locaties, privacy, endpoint privacy zone,
inferentie-aanval, snelheid