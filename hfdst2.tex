%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%% 
%                                                                 %
%                            CHAPTER                              %
%                                                                 %
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%% 

\chapter{Achtergrond}

\section{Fitnesstrackers}
Zoals al enkele malen werd aangehaald, ligt de focus van deze scriptie op
mogelijke tekortkomingen/vulnerabilities betreffende privacybeleid in
fitnesstrackers. Maar voordat een aanval op basis van deze kwetsbaarheden kan
opgezet worden, is het noodzakelijk om een vat te krijgen op welke manier een
fitnesstracker info verzamelt en weergeeft. En meer precies, hoe de mechanismen
die de privacy voorzien voor de gebruikers in detail werken.

De data waarmee de aanval wordt opgezet en waarmee wordt geëxperimenteerd, is
afkomstig van de populaire fitnesstracker
\textit{Strava\footnote{\url{https://www.strava.com/}}}. Dit is een sociaal
netwerk, waarbij alle soorten sporters hun activiteiten kunnen delen. Dit gaat
over lopen, wandelen, fietsen, zwemmen, \ldots, maar ook sporten als fitnessen,
voetballen, \ldots De verzamelde data wordt volgens het perspectief van een
mogelijke aanval gefilterd. Enkel data die gevoelige informatie met betrekking
tot woonplaats zou kunnen vrijgeven wordt behouden. Dit zal er dus op neerkomen
dat enkel activiteiten die relevante \ac{gps}-informatie bevatten in
beschouwing worden genomen. Dit gaat dan meer specifiek over \textit{runs,
    hikes, walks, and rides}.

\subsection{Activiteiten}\label{data}
Een Strava activiteit bevat erg veel informatie. Echter is niet alles even
bruikbaar. Een correcte abstractie van de onnodige data is dus nodig.
Figuur~\ref{fig:activityData} geeft een voorbeeld van een gedetailleerde
activiteit weer. Een gebruiker is in staat om de activiteit een titel te geven,
en er een korte beschrijving aan toe te voegen. Ook een foto kan optioneel
toegevoegd worden. De exacte datum en tijd van de start van de activiteit wordt
hierbij ook weergegeven.

Rechts daarvan zijn de algemene basisstatistieken te zien. Deze zijn de totale
afgelegde afstand, de totale bewegingstijd, de gemiddelde snelheid of het
gemiddelde tempo, het totale hoogteverschil, de totale verstreken tijden, en
het aantal calorieën verbrand. Als extra kunnen hier enkele statistieken
m.b.t.\ het gebruikte materiaal, zoals type fiets, loopschoenen, hartslagmeter,
enzovoort worden weergegeven. Een belangrijk onderscheid in deze context is het
verschil tussen de beweegtijd en de verstreken tijd. Deze twee lijken in
definitie gelijk, maar dit zijn ze niet. Strava, en vaak fitnessplatformen in
het algemeen werken met twee verschillende soorten tijdsberekeningen voor het
bekomen van een accuratere gemiddelde snelheid of tempo. De verstreken tijd is
simpelweg het tijdsinterval tussen het vertrek van de activiteit en de
aankomsttijd ervan. De bewegingstijd is de tijd waarbij de gebruiker zich
effectief bewoog. Met andere woorden worden de tijden waarbij de gebruiker
stilstond uit de verstreken tijd gefilterd. Dit kan gaan over bijvoorbeeld een
pauze, of het wachten voor een verkeerslicht.

Er is een verschil bij fietsactiviteiten en wandelactiviteiten in hun weergave.
In het geval van een fietsactiviteit wordt \textit{snelheid} weergegeven, en in
het geval van een wandel- of loopactiviteit wordt \textit{tempo} weergegeven,
zoals te zien is op Figuur~\ref{fig:speedvspace}. Deze worden beide berekend
aan de hand van de bewegingstijd. Een kanttekening hierbij is dat dit enkel
geldt voor activiteiten die niet gelabeld zijn als \textit{race}, in dat geval
wordt de snelheid berekend in functie van de totaal verstreken
tijd~\cite{MovingTi80:online}. Het verschil tussen deze twee is dat de snelheid
wordt berekend volgens de formule $ \quad v = \frac{d}{t}$. De eenheid van
snelheid is dan ook $\frac{m}{s}$ of, in het geval van fitnesstrackers,
$\frac{km}{h}$. Het tempo wordt berekend volgens de formule $ \quad
    tempo(\frac{\min}{km}) = \frac{t(\min)}{d(km)}$. De eenheid van tempo is
$\frac{\min}{km}$. Om deze berekeningen wat te standaardiseren, werd gedurende
deze thesis gekozen om altijd de omrekening te maken naar tempo
$\frac{\min}{km}$, om zo over de volledige lijn met dezelfde standaard te
werken.
\begin{figure}[h]
    \centering
    \begin{subfigure}[b]{.5\textwidth}
        \centering
        \caption{Voorbeeldroute zonder map snapping}
        \includegraphics[width=\textwidth]{fig/SpeedVSPace/Pace.png}
    \end{subfigure}\hfill
    \begin{subfigure}[b]{.5\textwidth}
        \centering
        \caption{Fietsrit gebruikt snelheid}
        \includegraphics[width=\textwidth]{fig/SpeedVSPace/Speed.png}
    \end{subfigure}
    \caption{Verschil snelheid en tempo}\label{fig:speedvspace}
\end{figure}

Onder de basisstatistieken zijn de \textit{Strava-segmenten} te zien. Een
Strava-segment is een specifiek deel van een bepaalde route dat door gebruikers
van de sport-app kan worden gemarkeerd, gedeeld en vergeleken met andere
gebruikers. Het segment is een bepaalde afstand en route, bijvoorbeeld een klim
of afdaling, die vaak wordt beschouwd als een uitdagende of iconische sectie
van een bepaalde fiets- of hardlooproute. Gebruikers van Strava kunnen een
segment maken door de begin- en eindpunten op een kaart aan te geven en een
naam en beschrijving toe te voegen. Zodra het segment is gemaakt, kunnen andere
gebruikers het segment vinden en deelnemen aan een leaderboard, waarop de
snelste tijden worden bijgehouden en vergeleken met andere gebruikers.
Segmenten worden vaak gebruikt om prestaties te meten en te vergelijken.

Centraal op de figuur is ook de kaart duidelijk zichtbaar. Daarbij horen ook de
tussentijden en de grafiek van snelheid. Optioneel kan hierbij ook nog een
visualisatie van de afgelegde hoogte en de hartslag worden weergegeven, indien
de gebruiker hiervoor met de juiste meetinstrumenten zijn sportactiviteit
opneemt. De tussentijden en de grafiek van snelheid zijn qua inhoud
gelijkaardig, met als verschil dat deze erg precies kan worden bestudeerd. Op
de grafiek is voor elk afstandspunt de ogenblikkelijke snelheid zichtbaar. Bij
de tussentijden wordt de gemiddelde snelheid over een kilometer weergegeven. De
kaart die de route weergeeft is zeker ook belangrijk om even te bestuderen.
Deze bevat namelijk alle \ac{gps}-geregistreerde punten, en verbindt deze ook
om zo één aaneensluitende route te vormen. Wanneer deze echter in detail
bestudeerd wordt, samen met de legende die aanwezig is, is te zien dat de route
uit twee delen bestaat, een zichtbaar deel en een onzichtbaar deel. Een andere
gebruiker zal enkel zicht hebben op de het zichtbare deel, het onzichtbare deel
zal dus voor een andere gebruiker niet zichtbaar zijn. Anders geformuleerd, de
activiteit zal voor deze persoon dus als het ware afgekapt zijn, en zal in zijn
zichtbare versie op een andere plek starten en eindigen. In de volgende
Secties~\ref{sec:Algemene Privacy} \&~\ref{EPZ} wordt meer in detail ingegaan
op de werking van deze methodiek.

Een laatste kanttekening die hierbij gemaakt moet worden, is dat voor een
gebruiker verschillende eenheden mogelijk zijn om uit te kiezen. Er is keuze
mogelijk tussen de mijl en pond, en kilometer en kilogram. Gebruikers kiezen in
welke eenheid ze de applicatie wensen te gebruiken. Voor de gebruiker in
kwestie zal dus de volledige applicatie worden weergegeven in de gekozen
eenheden.
\begin{figure}
    \centering
    \includegraphics[width=0.8\textwidth]{fig/VoorbeeldActiviteiten/VoorbeeldActiviteit_Personal.png}
    \caption{Data van een activiteit}\label{fig:activityData}
\end{figure}

\subsection{Berekening Afstanden}\label{sec:afstandsberekeningen_strava}
Fitnesstrackers krijgen vanuit de buitenwereld ruwe data binnen. Deze data moet
dus verwerkt worden vooraleer ze bruikbaar is voor de gebruiker. Er werd al
kort ingegaan in Sectie~\ref{data} op de berekening die Strava gebruikt voor de
snelheid. Echter is het ook interessant om de berekening van Strava eens onder
de loep te nemen voor de afgelegde afstand. Strava maakt gebruik van twee
verschillende methodieken voor het berekenen van deze afstand. De eerste is de
\textit{GPS-calculated Distance}. Dit bestaat eruit om de afstand tussen
opeenvolgende \ac{gps}-punten te berekenen, en deze op te tellen. Precisie is
hier afhankelijk van de precisie van de \ac{gps}-punten, aangezien de afstand
wordt berekend door de punten met rechte lijnen te verbinden. Dit kan gebeuren
in real time, via de gsm, smartwatch of ander toestel die gebruikt wordt om de
activiteit op te nemen. Er zal dan ook mogelijkheid zijn om real time info te
zien. Op elk punt zal de afstand vanaf het startpunt gekend zijn, en het is
deze afstand die gedeeld zal worden op het platform. Het grote nadeel hierbij
is het real-time aspect. Fouten kunnen moeilijker on the fly worden
gecorrigeerd. Een tweede aanpak is om \ac{gps}-data pas bij het uploaden te
verwerken. De \ac{gps}-data wordt dan geanalyseerd, en de nodige berekeningen
worden uitgevoerd.

Het alternatief voor de GPS-calculated distance is de \textit{Ground Speed
    Distance} methodiek. Deze afstand kan enkel worden bepaald in het geval van een
fietsactiviteit. Deze afstand wordt berekend door het aantal omwentelingen te
vermenigvuldigen met de omtrek van het fietswiel~\cite{HowDista47:online}.

De bovenstaande afstandsberekeningen zijn de twee technieken die de officiële
support documentatie van Strava beschrijft~\cite{HowDista47:online}. Echter
blijkt wanneer de afstand op deze manier manueel berekent worden, afwijkende
resultaten bekomen worden. Dit is zeer waarschijnlijk te wijten aan de
preprocessing van de data die gebeurd bij het uploaden van een activiteit.
Alhoewel dit niet expliciet gedocumenteerd staat doen de resultaten dit wel
sterk vermoeden. De hypothese is dat tijdens het uploaden, de afstand
herberekend wordt. De \ac{gps}-punten zullen worden geanalyseerd, en er zullen
technieken worden gebruikt om de resultaten hiervan te verbeteren. De twee
meest waarschijnlijke technieken zijn \textit{Map Snapping} en
\textit{Smoothing}.

Map Snapping of Snap to Roads is een techniek waarbij \ac{gps}-punten worden
verschoven naar de dichtstbijzijnde weg. Per \ac{gps}-punt wordt dan gezocht
naar de dichtste node op de desbetreffende \textit{roadgraph}\footnote{De
    roadgraph is afhankelijk van welke implementatie gebruikt wordt voor het
    snappen. Het is een wegennetwerk, omgezet in een graaf, bestaande uit edges en
    nodes. Elke weg of pad, bevat één of meerdere nodes, zodat een skeletstructuur
    ontstaat, die een abstractie van het wegennetwerk
    voorstelt~\cite{seiler2022haul}}, op Figuur~\ref{fig:MapSnapping} is de werking
ervan te zien\cite{Snapping96:online}.
\begin{figure}[h]
    \centering
    \begin{subfigure}[b]{.5\textwidth}
        \centering
        \caption{Voorbeeldroute zonder map snapping}
        \includegraphics[width=0.5\textwidth]{fig/Map Snapping/before.png}\label{fig:before_MapSnapping}
    \end{subfigure}\hfill
    \begin{subfigure}[b]{.5\textwidth}
        \centering
        \caption{Voorbeeldroute met map snapping}
        \includegraphics[width=0.5\textwidth]{fig/Map Snapping/after.png}\label{fig:after_MapSnapping}
    \end{subfigure}
    \caption{Voorbeeld van de werking van \textit{Map Snapping}}\label{fig:MapSnapping}
\end{figure}

Daarnaast bestaat de kans dat er gebruik gemaakt wordt van smoothening.
Smoothing is een proces dat ruwe \ac{gps}-punten (of datapunten in het
algemeen) op een traject probeert te optimaliseren opdat ze een vloeiend
`curve' vormen. Dit wordt bekomen door ruis, schommelingen en onnauwkeurigheden
te filteren uit het traject. Hiervoor bestaan verschillende implementaties.
Aangezien Strava geen openbare informatie verstrekt over het gebruik van
gps-smoothing, is het niet bekend of ze deze techniek effectief toepassen. Het
is dus gissen naar, indien ze deze zouden gebruiken, welke implementatie dan
wel gebruikt wordt. De makkelijkste en meest modulaire methode om aan
smoothening te doen, is \textit{Smoothing met Moving Average}. Deze methode
bestaat eruit om van een aantal punten in een bepaalde range (ook `window'
genoemd) het gemiddelde te nemen, en vervolgens op te schuiven. Het gemiddelde
wordt berekend met volgende formule: $\overline{y_x} = \frac{y_x + y_{x+1} +
        \ldots + y_{x+n}}{x+n}$, voor punt x, met n als
window-grootte~\cite{Smoothin16:online,
    SmoothingandInterpolatingNoisyGPSDatawithSmoothingSplines, Smoothin86:online}.
Zo kan voor elk punt een evenwichtige waarde op de nieuwe grafiek bekomen
worden, en krijgt de grafiek een meer vloeiende vorm. Merk wel op dat de
precisie van de route afneemt op deze manier. Bij het smoothen van een traject
wordt het aantal gebruikte punten namelijk vermindert volgens de grootte van de
window. Afhankelijk van de grootte, worden meer (resp.\ minder) punten
samengenomen, en zo minder/meer punten weergegeven op de grafiek. Een voorbeeld
is terug te vinden op Figuur~\ref{fig:SmoothingExample}, waarbij de blauwe
curve de ruwe data voorstelt, dus voorafgaand op het `smoothen', en de rode de
`gesmoothe' curve.
\begin{figure}[h]
    \centering
    \includegraphics[width=0.6\linewidth]{fig/SmoothingExample.png}
    \caption{Voorbeeld Data smoothing with moving average}\label{fig:SmoothingExample}
\end{figure}
% - https://support.strava.com/hc/en-us/articles/216917707-Bad-GPS-Data

\subsection{Algemeen Privacybeleid}\label{sec:Algemene Privacy}
Het delen van alle data die vervat zit in zo'n activiteit met alle andere
gebruikers op het platform, is zeker niet altijd wenselijk. De ontwikkelaars
kiezen er dan ook voor om gebruikers de mogelijkheid te geven om hun privacy te
bewaren. In deze sectie wordt de focus gelegd op de mechanismen gebruikt door
\textit{Strava}. Als opmerking valt te melden dat in heel wat andere
sport-applicaties vergelijkbare, zo niet dezelfde methodieken worden gebruikt.
Een eerste algemeen mechanisme bestaat eruit om de gebruiker de keuze te geven
om alle activiteiten en alle gegevens over het profiel heen te laten voldoen
aan bepaalde privacy regels. Deze regels kunnen ook per activiteit worden
ingesteld. Onder de keuzes staan meestal drie opties, \textit{zichtbaar voor
    iedereen}, \textit{zichtbaar voor volgers} en \textit{zichtbaar voor niemand}.
Er kan ook zelf een keuze gemaakt worden om specifieke elementen van een
activiteit niet te delen met de buitenwereld, zoals bijvoorbeeld de
zichtbaarheid van de route op de kaart.\cite{Activity24:online}

\section{Endpoint Privacy Zones}\label{EPZ}
Een tweede belangrijke maatregel is het gebruik van de de \acp{EPZ}. Een
\ac{EPZ} is een cirkelzone met een bepaalde straal rond een \ac{gps}-punt. Het
punt in kwestie zal dus de betreffende \textit{gevoelige locatie} zijn. De
straal van deze cirkel\footnote{Op Strava heeft de \ac{EPZ} de vorm van een
    cirkel, maar op andere platformen kunnen andere vormen de norm zijn, bv.\
    polygonen.} kan worden gekozen door de gebruiker, en in het geval van Strava
hebben gebruikers keuze uit waarden van 0 tot 1600m, in stappen van 200m.
Wanneer een gebruiker binnen deze zone zijn activiteit beëindigt of begint, dan
zal dat deel van de route binnen de \ac{EPZ} niet zichtbaar zijn voor anderen.
Vanuit het perspectief van een andere gebruiker zal de activiteit dus starten
en/of eindigen op de rand van deze cirkel (die natuurlijk niet zichtbaar is).
Merk op dat een sporter ook andere gevoelige locaties kan verbergen op de
kaart. Bijvoorbeeld een frequent bezocht café, of een huis van een partner waar
regelmatig een tussenstop plaatsvindt. Een tweede opmerking is dat wanneer een
gebruiker de \ac{EPZ} doorkruist, maar er niet in stopt, dat deel van de route
onaangepast blijft. Op Figuur~\ref{fig:EPZ_Voorbeeld} zijn de verschillende
perspectieven te zien, hoe het er als uploader uitziet, en hoe het eruit ziet
voor een andere gebruiker. Het traject die de buitenstaander te zien krijgt,
zijn alle punten die zich buiten de \ac{EPZ} bevinden. Merk ook op dat de
eigenaar van de activiteit zicht heeft op de invloed van de \ac{EPZ}, dus wat
zal verborgen worden erdoor, en wat zichtbaar blijft. Dit onderscheid wordt
gemaakt door het verschil in kleur, oranje voor de publiek zichtbare punten en
grijs voor de onzichtbare.
\begin{figure}[h]
    \centering
    \begin{subfigure}[b]{.49\textwidth}
        \centering
        \caption{Perspectief eigenaar}
        \includegraphics[width=1\textwidth]{fig/EPZ-mechanisme/Example_EPZ_InternalView.png}\label{fig:EPZ_internal}
    \end{subfigure}\hfill
    \begin{subfigure}[b]{.49\textwidth}
        \centering
        \caption{Perspectief externe gebruiker}
        \includegraphics[width=1\textwidth]{fig/EPZ-mechanisme/Example_EPZ_ExternalView.png}\label{fig:EPZ_external}
    \end{subfigure}
    \caption{Voorbeeld van de werking van een \ac{EPZ}}\label{fig:EPZ_Voorbeeld}
\end{figure}

De methodiek die fitnesstrackers volgen bij het opzetten van een \ac{EPZ} werkt
als volgt, de gevoelige locatie wordt genomen als beginlocatie. Hieruit zal
a.d.h.v.\ de op voorhand vastgelegde \ac{EPZ}-straal een cirkel worden
opgesteld. Het centrum van deze cirkel zal hierna een translatie ondervinden in
een willekeurige richting. Dit kan een verschuiving zijn met een afstand die
maximaal 70\% van de straal van de \ac{EPZ} bedraagt. Dit mechanisme is te zien
op Figuur~\ref{fig:translation}. Het transleren van deze cirkel wordt ook
\textit{spatial cloaking} genoemd.
\begin{figure}[h]
    \centering
    \includegraphics[width=0.4\linewidth]{fig/EPZ-mechanisme/Translation_Center.png}
    \caption{Voorbeeld translatie EPZ}\label{fig:translation}
\end{figure}

Daarna worden alle punten vertrekkende vanaf de gevoelige locatie tot aan de
rand van de \ac{EPZ}, en vanaf de rand van de \ac{EPZ} tot aan de gevoelige
locatie verwijdert van het zichtbare traject. Merk op dat punten die de
\ac{EPZ} doorkruisen, maar niet vertrekken of aankomen bij de gevoelige locatie
niet worden gefilterd. Een voorbeeld van deze filtering is te zien op
Figuur~\ref{fig:drop points}.
\begin{figure}[h]
    \centering
    \includegraphics[width=0.7\linewidth]{fig/EPZ-mechanisme/DropEPZPoints.png}
    \caption{Voorbeeld filtering van punten binnen \ac{EPZ}}\label{fig:drop points}
\end{figure}

\section{Literatuur}
In het verleden is al wat onderzoek verricht in de richting van de
doeltreffendheid van \acp{EPZ} bij
fitnesstrackers.~\citeauthor{sec18has3:online} beschreef in 2018 een
implementatie van EPZ waarbij het centrum van de zone de gevoelige locatie is.
M.a.w.\ het identificeren van deze zone is dus voldoende om de gevoelige
locatie te achterhalen\cite{sec18has3:online}. In tegenstelling tot dit
onderzoek, wordt ervan uitgegaan dat het centrum geen translatie ondervindt, en
er dus geen spatial cloaking wordt toegepast. In deze paper wordt gefocust op
de reconstructie van de cirkel op basis van 3 punten op de rand, wat te zien is
op Figuur~\ref{fig:Hassan_EPZ}. Deze 3 randpunten worden dus bekomen door
begin/eindpunten te nemen van activiteiten, volgens het perspectief van
gebruiker die geen eigenaar is. Deze begin/eindpunten zullen zich altijd op de
rand van de cirkel begeven. Door het toepassen bekwam Hassan et al.\ een succes
rate tot 95.1 Spatial cloaking werd er aangehaald als mogelijke countermeasure
tegen dit soort aanvallen.
\begin{figure}[h]
    \centering
    \includegraphics[width=0.6\textwidth]{fig/EPZ-mechanisme/Hassan.png}
    \caption{Mechanisme \ac{EPZ} beschreven door \citeauthor{sec18has3:online}}\label{fig:Hassan_EPZ}
\end{figure}

Een onderzoek door~\citeauthor{10.1145/3491102.3502136} in 2022 toonde ook aan
dat heel wat mensen in staat zijn om de gevoelige locatie te achterhalen op
basis van hun intuïtie~\cite{10.1145/3491102.3502136}. Dit gebeurde op basis
van enquêtes die werden afgenomen bij gebruikers van het platform. Deelnemers
aan de enquête moesten op basis van activiteiten opgenomen door een
fitnesstracker, die verhuld waren gebruik makend van spatial cloaking, de
startlocatie van een gebruiker proberen te achterhalen. Uit het onderzoek bleek
dat 68\% van de ondervraagden bij een \ac{EPZ}-radius van 200m de beschermde
locatie tot op 50m nauwkeurig konden voorspellen. Hoe meer activiteiten ter
beschikking zijn, hoe effectiever de deelnemers de locatie konden schatten.
Deze resultaten op zich zijn alarmerend, en tonen aan dat \acp{EPZ} verre van
perfect zijn, en ook te omzeilen zijn door een persoon die geen technische
achtergrond heeft.

Dhondt et al.\ voerde tevens ook een studie in 2022 naar de mogelijke lekken
aanwezig in het principe van
\acp{EPZ}~\cite{Dhondt_Pochat_Voulimeneas_Joosen_Volckaert_2022}. Er wordt in
deze paper een nadruk gelegd op de translatie van de \ac{EPZ}, en hoe deze de
privacy van een gebruiker verhoogt. Een inferentie aanval, wordt er beschreven
die gebruikmaakt van de totale afstand die terug te vinden bij de activiteit.
Het principe van deze inferentie aanval wordt uitvoerig beschreven in
Sectie~\ref{chap:inferentieaanval}. In het kort werkt de aanval als volgt: aan
de hand van de totale afgelegde afstand in combinatie met het wegennetwerk in
die omgeving, wordt een poging gedaan om alle mogelijke routes die de sporter
binnenin de \ac{EPZ} zou kunnen afgelegd hebben te reconstrueren. Dit gebeurt
voor elke activiteit. Wanneer dit gedaan wordt voor verschillende trajecten,
kan een locatie voorspeld worden die het meest waarschijnlijk wordt geacht om
de gevoelige locatie te zijn.

Deze aanpak toonde aan dat de beschreven countermeasure door Hassan et al.\
niet feilloos is, en dat deze kan worden omzeild met een successrate van 85\%.
Aangezien activiteiten nog steeds totale afstanden van een volledige route
vrijgeven, kan de afstand afgelegd binnenin de EPZ geïnfereerd worden. Deze
data ligt dan ook aan de grond van de inferentie aanval volgens Dhondt et al.

Het meest recente werk in dit domein is de thesis
van~\citeauthor{Verdonck_2022}~\cite{Verdonck_2022}. Deze thesis bouwt in grote
mate verder op de paper van
\citeauthor{Dhondt_Pochat_Voulimeneas_Joosen_Volckaert_2022}, maar er wordt
alternatieve data gebruikt. Er wordt een onderzoek gedaan in hoeverre de
resultaten kunnen worden bekomen door het gebruik van hoogtedata om beschermde
locaties te achterhalen. Via de kennis van hoogtedata van het stratenplan kan
via de gekende hoogteverschillen een inferentie aanval opgezet worden, die nu
geen afstanden maar hoogteverschillen infereerd. Op deze manier
bekomt~\citeauthor{Verdonck_2022} een succes rate van 36\%. Dit lagere
succesratio is terug te brengen naar het feit dat hoogtedata een stuk minder
precies zijn. Ook is hoogtetoename in heel wat regios niet zo significant, wat
de succesrate niet ten goeie komt.